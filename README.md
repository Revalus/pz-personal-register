# Zadanie 01

## Mini-projekt "Rejestr osobowy”

W ramach zadania stwórz aplikację, która będzie realizowała zagadnienie Rejestr osobowy.  

### Minimum funkcjonalne

- aplikacja ma przechowywać następujące informacje : imię, nazwisko, wiek, płeć, dane adresowe (kod pocztowy, miasto, ulica, nr domu / nr mieszkania)
- aplikacja musi być interaktywna, tzn. użytkownik ma możliwość dodać nowe dane do kolekcji, modyfikować lub usunąć istniejące dane, wyszukiwać i przeglądać stworzoną kolekcję;
- wyszukiwanie ma odbywać się po dowolnym elemencie składowym rekordu danych, również na zasadzie dopasowania częściowego, np. podanie pierwszych liter imienia odszuka i dopasuje wszystkie rekordy, które rozpoczynają się od wprowadzonego  wzorca.

### Minimum techniczne

- aplikacja musi być stworzona w modelu obiektowym;
- aplikacja musi posiadać możliwość odczytu i zapisu kolekcji zapewniając trwałość przetwarzanych w niej danych (zalecana forma – serializacja / deserializacja danych);
- aplikacja musi posiadać co najmniej jeden interfejs.
